---
title: Weetjes
layout: weetjes
oorsprong:
  - title: Waar kom je vandaan?
    content: >-
      Van oorsprong kom ik uit het tropisch regenwoud van Borneo en omstreken.
      Daar kan het flink regenen! Daarom houd ik ook van veel water en een hoge
      luchtvochtigheid.
  - title: Waar groei je in de natuur?
    content: >-
      In de natuur groei ik tussen de bomen in de jungle. Voor mij een ideale
      plek, omdat mijn voedsel bestaat uit kleine vliegjes en insecten. Ik lok
      ze met mijn nectar. Als de insecten op mijn bekerrand landen, glijden ze
      makkelijk uit en vallen in mijn beker. Mijn bekers zijn gevuld met een
      plakkerige vloeistof vol verteringsenzymen.
  - title: Blijven de bekers altijd aan de plant vast zitten?
    content: >-
      Mijn bekers kunnen soms wel jaren blijven zitten. Dit hangt vooral af van
      hoe ik word verzorgd. Als ik te weinig water drink, kunnen de bekers
      uitdrogen (ze worden bruin) en sterven ze af.
  - title: Waar komt de naam Monkey Jars vandaan?
    content: >-
      De apen die door de jungle slingeren nemen onderweg wel eens een slokje
      water uit mijn beker. Vandaar de naam ‘Monkey Jars’. Ik word ook wel
      ‘bekerplant’ genoemd. Maar jij mag ‘Monkey Jars’ zeggen ;-).
water_geven:
  - title: Mag ik je meenemen onder de douche?
    content: >-
      Ja, dat vind ik beregezellig. Niet te vaak en je hoeft me niet in te
      zepen, daar krijg ik een beetje jeuk van. Ik vind het ook heerlijk om in
      een vochtige badkamer rond te hangen!
  - title: Moet ik echt water in jouw bekers doen?
    content: >-
      Nee, als je mij goed verzorgt hoeft dat niet. Mijn stengels kun je zien
      als een natuurlijke gieter. Als je me genoeg water geeft en de plek waar
      ik sta niet te droog is, dan vul ik mijn beker gewoon zelf met een laagje
      water. Afhankelijk van mijn soort vul ik mijn beker tot 1/3e, maar dat
      hoeft niet altijd zo te zijn.
  - title: Hoe komt het dat jouw bekers bruin worden?
    content: >-
      Als mijn bekers bruin worden is er iets mis. Meestal heb ik dan te weinig
      water gekregen of sta ik op een plek die te droog of te licht voor mij is.
      Het is dan belangrijk dat je mijn dorst lest en kijkt of je mij op een
      vochtige plek kunt neer zetten. Bijvoorbeeld in de badkamer!
  - title: Mag ik de bruine uitgedroogde bekers afknippen?
    content: >-
      Ja, de bruine bekers zijn afgestorven. Je mag ze afknippen. Het maakt niet
      uit waar; je kunt ze direct boven aan de stengel afknippen of onderaan. Ik
      ga daarna hard mijn best doen om nieuwe bekers te maken.
  - title: Moet ik altijd regenwater geven?
    content: >-
      Regenwater bevat geen kalk. Kalk vind ik wat minder lekker. Je mag mij
      daarom prima buiten hangen tijdens een flinke regenbui. Maar ook een plons
      kraanwater slik ik als zoete koek hoor!
  - title: Hoe weet ik hoeveel water ik moet geven?
    content: >-
      Ik houd van aandacht ☺. Kijk daarom goed naar me en voel zo nu en dan aan
      mijn grond. Als ik niet bruin word en mijn grond een beetje vochtig is dan
      voel ik me lekker. Als je goede vriendjes met me wilt worden, kijk dan
      vooral in het begin extra vaak naar me en probeer te ontdekken hoeveel
      water ik nodig heb. Je kunt mijn bladeren vochtig houden met een
      plantenspuit. Maar overdrijf het niet, van te veel water worden mijn
      wortels ziek en ga ik dood.
plaats:
  - title: Wat is de beste plek voor mijn Monkey Jars?
    content: >-
      Net als in de jungle houd ik van een lichte plek, maar ik kan niet tegen
      direct zonlicht. In warme zomermaanden vind ik het heerlijk om buiten te
      zijn, maar zet me dus niet direct in de zon.
  - title: Waarom zijn jouw bekers rood van kleur?
    content: >-
      Ik ben een echte Casanova. Met de rode kleur van mijn bekers lok ik
      insecten. Hoe feller de kleur van mijn bekers, hoe meer honger ik heb!
  - title: Wanneer ontstaan er bekers?
    content: >-
      Ik ben een summer dude; in de wintermaanden groei ik langzaam, maar in de
      zomer groeien mijn bladeren een stuk sneller en ontstaan er ook nieuwe
      bekers. De bekers zijn een verlengde van mijn blad.
  - title: Kan ik mijn Monkey Jars verpotten?
    content: >-
      Ik heb een hekel aan verhuizen. Ik hoop dan ook dat je mij lekker in mijn
      vertrouwde potje wil laten zitten. De potgrond is speciaal samengesteld
      voor mij als vleeseter en ik ben er erg aan gehecht.
plantenvoeding:
  - title: Kan ik mijn Monkey Jars kunstmest geven?
    content: >-
      Ja dat kan. Eens in de twee maanden een heel klein beetje. Anders word ik
      misselijk. 1 gram per liter water is voldoende. Zeker als ik te weinig
      insecten heb gegeten, is kunstmest een mooie toevoeging.
  - title: Moet ik mijn Monkey Jars vliegjes te eten geven?
    content: >-
      Nee dat hoeft niet, maar mag wel. Ik probeer zelf mijn vliegjes te vangen.
      Deze verteer ik en daar haal ik weer mineralen uit. Maar als ik jarig ben,
      lust ik best een extra vliegje!
---

